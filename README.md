# AI-Operator
AI Operator เป็นปัญญาประดิษฐ์เพื่อบริการประชาชน เริ่มพัฒนาในปี พ.ศ. 2564 โดย ศูนย์บริการร่วม กระทรวงทรัพยากรธรรมชาติและสิ่งแวดล้อม (ศบร.ทส.) เพื่อทำหน้าที่ตอบคำถามประชาชนเกี่ยวกับงานอนุมัติ อนุญาต และงานบริการอื่น ๆ ของกระทรวงทรัพยากรธรรมชาติและสิ่งแวดล้อม (ทส.) โดยในระยะแรกนี้ เป็นการพัฒนา AI ต้นแบบ สามารถตอบคำถามที่ถามบ่อย (FAQ) จำนวน 30 คำถาม และจะอบรม AI โดยเรียนรู้จากข้อมูลที่มนุษย์ป้อนเข้าสู่ระบบ (supervised-learning) ให้จำคำถามที่น่าสนใจและคำตอบที่กระชับ ชัดเจน และถูกต้อง โดย AI นี้ สามารถจำคำตาม-คำถาม ได้จำนวนมากอย่างไร้ขีดจำกัด และสามารถนำสู่คำตอบได้อย่างถูกต้อง รวดเร็ว และเป็นมาตรฐานเดียวกัน

องค์ประกอบสำคัญของ AI Operator ประกอบด้วย 2 ส่วน ส่วนแรก คือ ส่วนตอบสนองผู้ใช้งาน (User Interface) ซึ่งมี Engine คอยรับคำถามจากผู้ใช้งาน ผ่าน search box แล้วประมวลผล แสดงชุดคำถามที่เกี่ยวข้องให้ผู้ใช้ได้เลือกคำถามที่ต้องการจะหาคำตอบ เมื่อผู้ใช้เลือกคำถามแล้ว AI จะแสดงคำตอบโดยใช้สมองส่วนที่สอง (Neural Network) ซึ่งเป็นหน่วยจดจำคำตอบของทุกคำถามที่ AI เคยเรียนรู้จากผู้พัฒนา พร้อมทั้งแสดงเอกสารราชการหรือแหล่งข้อมูลเพิ่มเติม ที่เกี่ยวข้องกับคำตอบนั้นได้   

Engine: AI Operator รุ่น 1.0 (ต้นแบบ)  
Neural netowrk: q30a25640702 ผ่านการเรียนรู้คำตอบของ 30 คำถาม เมื่อวันที่ 2 กรกฎาคม พ.ศ. 2564 

ผู้พัฒนา: Monte Kietpawpan (monte.k@mnre.go.th) ปรับปรุงจาก Osvaldas Valutis (https://osvaldas.info)
