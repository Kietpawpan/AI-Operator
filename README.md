# AI-Operator
AI Operator เป็นปัญญาประดิษฐ์เพื่อบริการประชาชน เริ่มพัฒนาในปี พ.ศ. 2564 โดย ศูนย์บริการร่วม กระทรวงทรัพยากรธรรมชาติและสิ่งแวดล้อม (ศบร.ทส.) เพื่อทำหน้าที่ตอบคำถามประชาชนเกี่ยวกับงานอนุมัติ อนุญาต และงานบริการอื่น ๆ ของกระทรวงทรัพยากรธรรมชาติและสิ่งแวดล้อม (ทส.) ในระยะแรก สามารถตอบคำถามที่ถามบ่อย (FAQ) จำนวน 30 คำถาม และยังอยู่ระหว่างการพัฒนา ให้เรียนรู้จากข้อมูลที่ผู้พัฒนานำเข้าสู่ระบบ (supervised-learning) โดยจำคำถามและคำตอบที่กระชับ ชัดเจน และถูกต้อง ทั้งนี้ AI สามารถจำคำถามคำตอบแบบไร้ขีดจำกัดและสามารถนำสู่คำตอบได้อย่างถูกต้อง รวดเร็ว และเป็นมาตรฐานเดียวกันทุกครั้ง จนกว่าจะมีการปรับปรุงหรือเปลี่ยนแปลงคำตอบโดยผู้พัฒนา

องค์ประกอบหลักของ AI Operator มี 2 ส่วน คือ ส่วนตอบสนองผู้ใช้งาน (User Interface) เป็น Engine รับคำถามจากผู้ใช้งาน ผ่าน search box แล้วประมวลผล แสดงชุดคำถามที่เกี่ยวข้อง ให้ผู้ใช้เลือกคำถามที่ต้องการ เมื่อผู้ใช้เลือกคำถามแล้ว AI จะแสดงคำตอบโดยใช้สมองส่วนที่สอง (Neural Network) ซึ่งจำคำตอบของทุกคำถามที่ AI ได้เรียนรู้จากผู้พัฒนา พร้อมทั้งแสดงเอกสารราชการหรือแหล่งข้อมูลที่เกี่ยวข้อง   

Engine: FAQ รุ่น 1.0 (ต้นแบบ)  
Neural netowrk: q30a25640702 ผ่านการเรียนรู้คำตอบของ 30 คำถาม เมื่อวันที่ 2 กรกฎาคม พ.ศ. 2564 

ผู้พัฒนา: Monte Kietpawpan (monte.k@mnre.go.th) ปรับปรุงจาก Osvaldas Valutis (https://osvaldas.info)
